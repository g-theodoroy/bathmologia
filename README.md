# bathmologia
## Εργαλείο καταχώρισης βαθμολογιών (myschool => xls => myschool)

Στόχος:
- Η δημιουργία καταστάσεων βαθμολογίας για κάθε καθηγητή (αρχείο xls)
- Η συλλογή των καταστάσεων σε τρία αρχεία “Κατάσταση μαθημάτων ανά Τάξη με εμφάνιση Βαθμών” έτσι ώστε να γίνουν μόνο 3 καταχωρήσεις 1 ανά τάξη

## ΕΚΔΟΣΗ JAVA

   Προκειμένου να μπορεί να τρέξει σε κάθε λειτουργικό σύστημα Η/Υ (linux, windows, ... ) δημιουργήθηκε μια έκδοση σε java. Αυτή τρέχει παντού, παρατήρησα δε ότι είναι πολύ πιο γρήγορη!!!


Μπορείτε να κατεβάσετε εκτελέσιμη αρχειοθήκη jar από τους ακόλουθους υπερσύνδεσμους:
- [github](https://github.com/g-theodoroy/bathmologia/releases/download/v0.0/bathmologia.jar)
- [dropbox](https://www.dropbox.com/s/k1vexiw9ojrdhgz/bathmologia.jar?dl=0)
- [drive.google](https://drive.google.com/file/d/0B2ACFOVDi2ORZjYxRmNCQ2FaOVU/view?usp=sharing)

Τρέχετε το εκτελέσιμο bathmologia.jar με τη java που είναι εγκατεστημένη στο σύστημά σας.

### Σύντομες οδηγίες:
 
Αποθηκεύστε σε αρχείο xls τις ακόλουθες Αναφορές από το myschool:

- Κατάσταση μαθημάτων ανά Τάξη με εμφάνιση Βαθμών (187.xls μία για κάθε τάξη πχ: 187a.xls, 187b.xls, ...)
- Αναθέσεις εκπαιδευτικών μονάδας
- Τμήματα μαθητών

Ανοίξτε τα αρχεία που σας έδωσε το myschool και αποθηκεύστε ως (save as) αρχεία xls

Δημιουργήστε φακέλους  για τη δημιουργία και τη συλλογή των αρχείων καθηγητών.

Πληκτρολογείστε κάποια στοιχεία.

### Για περισσότερες οδηγίες πλοηγηθείτε στους επόμενους συνδέσμους:

- [dropbox](https://www.dropbox.com/s/06ftjwtme9t7v27/ΟΔΗΓΙΕΣ.pdf?dl=0)
- [drive.google](https://drive.google.com/file/d/0B2ACFOVDi2ORNTdaS0pNRXhKUGc/view?usp=sharing)

### Λίγα λόγια για την “εφαρμογή”

   Η “εφαρμογή” βρίσκει την διεύθυνση κάθε κελιού στα αρχεία 187.xls με τη μορφή cells(row, col). Βρίσκει τη γραμμή (row) που αντιστοιχεί στον κάθε Αριθμό Μητρώου μαθητή και τη στήλη (col) που αντιστοιχεί σε κάθε μάθημα. Αποθηκεύει αυτά τα στοιχεία σε κάθε Φύλλο μαθήματος του αρχείου xls για κάθε καθηγητή στη στήλη “H” (η οποία είναι κρυμμένη έχοντας πλάτος = 0) ως εξής. Στην γραμμή 1 το αρχείο Τάξης (α,β,γ,...), στη γραμμή 2 τη στήλη (col) του μαθήματος και στη γραμμή κάθε ΑΜ την γραμμή (row) που αντιστοιχεί στη θέση του κελιού στο 187.xls. Σ αυτά τα αποθηκευμένα στοιχεία βασίζεται κατά τη σύνθεση των Αρχείων Βαθμολογίας Τάξης (187.xls) για να αποθηκεύσει στο κελί με τη συγκεκριμένη διεύθυνση τον κάθε βαθμό. Ευνόητο είναι ότι αν πειραχτούν αυτά τα στοιχεία δεν θα “δουλεύει”!

Δημιουργήθηκε τον Ιανουάριο του 2015 για τις ανάγκες καταχώρησης βαθμολογίας στο 3 ΓΕΛ Πάτρας από τον Θεοδώρου Γεώργιο ΠΕ11.


